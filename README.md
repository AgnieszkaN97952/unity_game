<h1>"Gorzka Matcha"</h1>

<h2>Dowody</h2>

<b>Pokój herbaciany</b>
<ul>
  <li>poisoned_matcha (czarka z zatrutą matchą)</li>
  <li>victim_body (ciało Hiroshiego)</li>
  <li>dirty_sleeve (ubrudzony rękaw Ryu)</li>
  <li>victim_phone (telefon Hiroshiego)</li>
  <li>censer (kadzidło - używane w ceremonii)</li>
  <li>receipt (paragon za trutkę na szczury)</li>
  <li>scroll (ozdobny zwój)</li>
</ul>

<b>Kuchnia</b>
<ul>
  <li>matcha_open (pudełko matchy użyte w ceremonii)</li>
  <li>spoon (łyżka z zielonym nalotem)</li>
  <li>tissue (ozdobna chustka Sory)</li>
  <li>wet_cloth (mokra szmatka)</li>
  <li>chasen (miotełka do spieniania matchy)</li>
</ul>

<b>Ogród</b>
<ul>
  <li>matcha_closed (drugie zamknięte pudełko matchy ukryte w ogrodzie)</li>
  <li>stone (kamień z zielonym nalotem - rozcierano na nim tojad)</li>
  <li>tojad (trująca roślina znajdująca się w ogrodzie)</li>
</ul>

<h2>Postacie</h2>
<ul>
  <li>Gracz - Kaito Mori (prywatny detektyw, były członek Yakuzy)</li>
  <li>Ofiara - Hiroshi Tanaka (starszy rangą członek Yakuzy</li>
  <li>Asystentka - Miko Haru</li>
  <li>Córka - Aiko Tanaka</li>
  <li>Porucznik Yakuzy - Ryu Nakahara</li>
  <li>Młody Yakuza - Sora Ishida</li>
</ul>

<h2>Scenariusz</h2>

<h3>Intro</h3>
Nazywam się Kaito Mori.
Kiedyś byłem częścią Yakuzy. Teraz rozwiązuję sprawy, których nikt inny nie chce dotykać.
Nie planowałem tu przychodzić.
Zostałem wezwany do tradycyjnego domku herbacianego na obrzeżach miasta. Oficjalnie — „nagłe zasłabnięcie”. Nieoficjalnie — wszyscy wiedzieli, że coś jest nie tak. W świecie, z którego pochodzę, herbata rzadko zabija przypadkiem.
Ceremonia została przerwana. Czarki stoją tam, gdzie je odstawiono. Woda w czajniku wystygła. Zapach matchy wciąż unosi się w powietrzu, jakby nikt nie miał odwagi go rozproszyć.
Na tatami leży Hiroshi Tanaka.
Nie ma śladów walki.
Nie ma broni.
Tylko ciche ciało i zbyt wiele spojrzeń, które unikają odpowiedzi.
Wszyscy obecni twierdzą, że przestrzegali zasad ceremonii. Każdy miał dostęp do kuchni. Każdy przechodził przez ogród. Każdy mógł dotknąć herbaty.
Drzwi domku są zamknięte.
Nikt nie wychodzi, dopóki sprawa nie zostanie wyjaśniona.
Nie jestem tu jako policjant.
Nie jestem tu, żeby wymierzać sprawiedliwość.
Jestem tu, żeby złożyć historię z rzeczy, które zostały na miejscu: przedmiotów, słów i ciszy między nimi.
A nawet wtedy…
nie będę pewien, czy wybiorę dobrze.

<h3>Część 1: Szukanie dowodów - Teksty do znalezionych dowodów</h3>
Zadanie: Znajdź wszystkie dowody
Licznik: x/15

<b>Pokój herbaciany</b>
<ul>
  <li>(poisoned_matcha) <b>Czarka z matchą</b> Zapach dziwny jak na herbatę. Matcha zwykle uspokaja. Ta najwyraźniej miała inne plany.</li>
  <li>(victim_body) <b>Ciało Hiroshiego</b> Zielona piana przy ustach i przekrwione oczy. Ceremonia herbaty zakończona… bardzo definitywnie.</li>
  <li>(dirty_sleeve) <b>Ubrudzony matchą rękaw Ryu</b> Matcha na rękawie. Albo ktoś był nieuważny, albo bardzo dokładny — jeszcze nie wiem co gorsze.</li>
  <li>(victim_phone) <b>Telefon Hiroshiego</b> Ostatnia wiadomość: „Uważaj na herbatę.” Szkoda, że nie posłuchał.</li>
  <li>(censer) <b>Kadzidło</b> Zapach intensywny. Albo ktoś chciał się wyciszyć, albo zagłuszyć coś mniej przyjemnego.</li>
  <li>(receipt) <b>Paragon za trutkę na szczury</b> Zakup sprzed tygodnia. Szczury mają tu najwyraźniej bogate życie… albo ktoś liczył na prostsze rozwiązania.</li>
  <li>(scroll) <b>Ozdobny zwój</b> „Śmierć jest częścią drogi.” Minimalizm, zen i bardzo zły timing.</li>
</ul>

<b>Kuchnia</b>
<ul>
  <li>(matcha_open) <b>Otwarte pudełko matchy</b> To ta sama matcha, którą pili wszyscy. Demokracja w proszku.</li>
  <li>(spoon) <b>Łyżka z zielonym nalotem</b> Nie używa się jej w ceremonii. Czyli ktoś improwizował. Improwizacja rzadko kończy się dobrze.</li>
  <li>(tissue) <b>Chustka z inicjałami Sory</b> Elegancka, czysta, nie na swoim miejscu. Idealna do zostawiania pytań bez odpowiedzi.</li>
  <li>(wet_cloth) <b>Mokra szmatka</b> Jeszcze wilgotna. Ktoś sprzątał. Pytanie tylko — co dokładnie?</li>
  <li>(chasen) <b>Miotełka do matchy</b> Wygląda normalnie. A to w tej sprawie już podejrzane samo w sobie.</li>
</ul>

<b>Ogród</b>
<ul>
  <li>(matcha_closed) <b>Zamknięte pudełko matchy</b> Ta sama matcha co w kuchni. Nienaruszona. Czyli ktoś był przezorny… albo teatralny.</li>
  <li>(stone) <b>Kamień z zielonym nalotem</b> Wygląda jakby coś było tu rozcierane. Albo tylko mech. Natura też lubi mylić tropy.</li>
  <li>(tojad) <b>Tojad</b> Piękny. Trujący. Jak wiele rzeczy w moim życiu. Idealny do herbaty — jeśli ktoś bardzo kogoś nie lubi.</li>
</ul>

<h3>Część 2: Przesłuchania</h3>
Zadanie: Przesłuchaj wszystkich światków
Licznik: x/4

<h4>Pokój herbaciany</h4>

<b>Ryu</b>
(ochroniarz Hiroshiego, porucznik Yakuzy)
Postawa: opanowany, twardy
Kaito:
  Matcha na rękawie. Nieczęsty dodatek do stroju ochroniarza.
Ryu:
  Stałem blisko. Tanaka się zakrztusił. Chciałem pomóc.
  *pauza*
  Herbata się rozlała.
Kaito:
  Pomoc czy panika?
Ryu:
  A jaka jest różnica, kiedy ktoś umiera na twoich oczach?
  *Ryu poprawia rękaw — plama wciąż widoczna*
Kaito:
  Byłeś dziś w ogrodzie?
Ryu:
  Tak. Jak wszyscy.
  Sprawdzałem teren. Rutyna.
Kaito:
  Znasz się na roślinach?
Ryu *krótki śmiech*:
  Ja znam się na ludziach. Rośliny są prostsze. Albo trują, albo nie.
  (To zdanie brzmi zbyt… wygodnie.)
Kaito:
  Hiroshi miał z kimś konflikt?
Ryu:
  Hiroshi był konfliktem.
  *Ryu milknie.*

<b>Miko</b>
(asystentka Hiroshiego, organizowała ceremonię)
Postawa: nerwowa, zmęczona
Kaito:
  Twoja chustka była w kuchni.
Miko:
  Oczywiście. Biegałam cały dzień.
  Ceremonia to chaos, tylko wygląda spokojnie.
Kaito:
  Pudełko matchy było otwarte.
Miko:
  Bo je otworzyłam.
  Jak zawsze.
Kaito:
  A łyżka z zielonym nalotem?
Miko:
  Nie wiem. Nie używa się jej przy ceremonii.
  Może ktoś ją wziął, bo… było szybciej?
  (Za dużo „może”.)
Kaito:
  Widziałaś wiadomość na telefonie Hiroshiego?
Miko *ciszej*:
  Tak.
Kaito:
  Dlaczego nic nie powiedziałaś?
Miko:
  Bo ceremonia już trwała.
  Bo myślałam, że to pewnie żart.
  Bo nie chciałam, żeby… *urwała*
Kaito:
  Żeby co?
Miko:
  Żeby Hiroshi znowu dostał paranoi.
Kaito:
  „Uważaj na herbatę” brzmi dość konkretnie.
Miko:
  Wszystko brzmi konkretnie, kiedy ktoś nie żyje.
  *Bawi się palcami ze zdenerwowania*

<h4>Kuchnia</h4>

<b>Sora</b>
(młody członek Yakuzy, adept Ryu)
Postawa: pozornie spokojny, wewnętrznie napięty
Kaito:
  Byłeś dziś w ogrodzie?
Sora:
  Tak.
  Potrzebowałem powietrza.
Kaito:
  Przy tojadzie?
Sora:
  Nie sprawdzałem nazw.
Kaito:
  Znasz Aiko?
Sora:
  Wszyscy ją znają.
Kaito:
  Niektórzy lepiej niż inni.
  *Sora milknie na ułamek sekundy.*
Kaito:
  Wiesz, że Hiroshi nie akceptowałby pewnych rzeczy.
Sora:
  Hiroshi nie akceptował niczego, czego nie kontrolował.
Kaito:
  To powód, żeby zabić?
Sora:
  To powód, żeby się bać.
Kaito:
  Tojad daje specyficzny zapach.
Sora:
  Matcha też.
Kaito:
  Skąd wiesz?
Sora:
  …bo byłem blisko.

<h4>Ogród</h4>

<b>Aiko</b>
(córka ofiary, studentka botaniki)
Postawa: smutna, spokojna
Kaito:
  Studiujesz botanikę.
Aiko:
  Tak.
Kaito:
  Tojad w ogrodzie to był twój pomysł?
Aiko:
  Ojca, uważał go za „lekcję pokory”.
  Piękno i śmierć w jednym.
Kaito:
  Oprócz ciebie i ojca, ktoś wie o tojadzie?
Aiko (po chwili):
  Kiedy ktoś uczy się o roślinach, to zdarza mu się o nich wspomnieć w rozmowie.
Kaito:
  Ojciec ingerował w twoje życie?
Aiko:
  Ojciec ingerował we wszystko.
  (Patrzy w stronę drzwi shōji.)
Aiko:
  Ale nie życzyłam mu śmierci.

<h3>Część 3: Wybrtanie winnego</h3>
Ekran z wyborem postaci

<h3>Część 4: Epilogi</h3>

<b>Ryu</b>
Ryu został zabrany jeszcze tej samej nocy.
Oficjalnie — na „rozmowę”.
Nieoficjalnie — nikt nie wraca z takich rozmów taki sam.
Yakuza nie potrzebuje dowodów.
Wystarczy cień podejrzenia i zbyt długa historia przemocy.
Czy Ryu zabił Hiroshiego?
Nie ma na to odpowiedzi.
Był zdolny.
Był wystarczająco blisko.
I był dokładnie takim człowiekiem, jakiego łatwo obarczyć winą.

<b>Miko</b>
Miko nigdy nie była częścią Yakuzy.
Ale Yakuza i tak się nią zajęła.
Zniknęła z miasta.
Jej nazwisko przestało pojawiać się w dokumentach.
Jakby ktoś delikatnie wymazał ją z papieru.
Czy asystentka była zdolna do morderstwa?
Czy tylko do złych decyzji i milczenia w złym momencie?
Nie wiem.

<b>Sora</b>
Yakuza nie lubi rozgłosu.
Sprawy wewnętrzne załatwia szybko i po cichu.
Sora zniknął kilka dni po ceremonii.
Nie było pogrzebu.
Nie było pytań.
Plotki mówią o „zdradzie”, o złamaniu zasad, o emocjach silniejszych niż lojalność. Plotki rzadko kłamią — tylko upraszczają.
To on dodał tojad do matchy.
Wiedział, ile wystarczy.
Wiedział, kiedy nikt nie patrzy.
Zrobił to dla Aiko.
Zrobił to, bo wiedział, że Hiroshi nigdy się nie zgodzi.
Yakuza wymierzyła sprawiedliwość po swojemu.
Szybciej, niż zrobiłaby to policja.
Brutalniej, niż ja bym chciał.

<b>Aiko</b>
Aiko została ocalona przed oficjalnym oskarżeniem.
Nie przed konsekwencjami.
Yakuza uznała ją za problem, który może wrócić.
Rozwiązania takich problemów nie zawsze są ostateczne — czasem są tylko wystarczająco bolesne.
Czy mogła stać za śmiercią ojca?
Czy była tylko źródłem wiedzy, której ktoś użył?
Tego już nikt nie sprawdzi.
