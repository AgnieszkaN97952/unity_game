<h1>"Gorzka Matcha"</h1>

<h2>Dowody</h2>

<b>Pokój herbaciany</b>
<ul>
  <li>poisoned_matcha (czarka z zatrutą matchą)</li>
  <li>victim_body (ciało Hiroshiego)</li>
  <li>dirty_sleeve (ubrudzony rękaw Ryu)</li>
  <li>victim_phone (telefon Hiroshiego)</li>
  <li>censer (kadzidło - używane w ceremonii)</li>
  <li>receipt (paragon za trutkę na szczury)</li>
  <li>scroll (ozdobny zwój)</li>
</ul>

<b>Kuchnia</b>
<ul>
  <li>matcha_open (pudełko matchy użyte w ceremonii)</li>
  <li>spoon (łyżka z zielonym nalotem)</li>
  <li>tissue (ozdobna chustka Sory)</li>
  <li>wet_cloth (mokra szmatka)</li>
  <li>chasen (miotełka do spieniania matchy)</li>
</ul>

<b>Ogród</b>
<ul>
  <li>matcha_closed (drugie zamknięte pudełko matchy ukryte w ogrodzie)</li>
  <li>stone (kamień z zielonym nalotem - rozcierano na nim tojad)</li>
  <li>tojad (trująca roślina znajdująca się w ogrodzie)</li>
</ul>

<h2>Postacie</h2>
<ul>
  <li>Gracz - Kaito Mori (prywatny detektyw, były członek Yakuzy)</li>
  <li>Ofiara - Hiroshi Tanaka (starszy rangą członek Yakuzy</li>
  <li>Asystentka - Miko Haru</li>
  <li>Córka - Aiko Tanaka</li>
  <li>Porucznik Yakuzy - Ryu Nakahara</li>
  <li>Młody Yakuza - Sora Ishida</li>
</ul>

<h2>Scenariusz</h2>

<h3>Intro</h3>
<p>Nazywam się Kaito Mori.</p>
<p>Kiedyś byłem częścią Yakuzy. Teraz rozwiązuję sprawy, których nikt inny nie chce dotykać.</p>
<p>Nie planowałem tu przychodzić.</p>
<p>Zostałem wezwany do tradycyjnego domku herbacianego na obrzeżach miasta. Oficjalnie — „nagłe zasłabnięcie”. Nieoficjalnie — wszyscy wiedzieli, że coś jest nie tak. W świecie, z którego pochodzę, herbata rzadko zabija przypadkiem.</p>
<p>Ceremonia została przerwana. Czarki stoją tam, gdzie je odstawiono. Woda w czajniku wystygła. Zapach matchy wciąż unosi się w powietrzu, jakby nikt nie miał odwagi go rozproszyć.</p>
<p>Na tatami leży Hiroshi Tanaka.</p>
<p>Nie ma śladów walki.</p>
<p>Nie ma broni.</p>
<p>Tylko ciche ciało i zbyt wiele spojrzeń, które unikają odpowiedzi.</p>
<p>Wszyscy obecni twierdzą, że przestrzegali zasad ceremonii. Każdy miał dostęp do kuchni. Każdy przechodził przez ogród. Każdy mógł dotknąć herbaty.</p>
<p>Drzwi domku są zamknięte.</p>
<p>Nikt nie wychodzi, dopóki sprawa nie zostanie wyjaśniona.</p>
<p>Nie jestem tu jako policjant.</p>
<p>Nie jestem tu, żeby wymierzać sprawiedliwość.</p>
<p>Jestem tu, żeby złożyć historię z rzeczy, które zostały na miejscu: przedmiotów, słów i ciszy między nimi.</p>
<p>A nawet wtedy…</p>
<p>nie będę pewien, czy wybiorę dobrze.</p>

<h3>Część 1: Szukanie dowodów - Teksty do znalezionych dowodów</h3>
<p>Zadanie: Znajdź wszystkie dowody</p>
<p>Licznik: x/15</p>

<b>Pokój herbaciany</b>
<ul>
  <li>(poisoned_matcha) <b>Czarka z matchą</b> Zapach dziwny jak na herbatę. Matcha zwykle uspokaja. Ta najwyraźniej miała inne plany.</li>
  <li>(victim_body) <b>Ciało Hiroshiego</b> Zielona piana przy ustach i przekrwione oczy. Ceremonia herbaty zakończona… bardzo definitywnie.</li>
  <li>(dirty_sleeve) <b>Ubrudzony matchą rękaw Ryu</b> Matcha na rękawie. Albo ktoś był nieuważny, albo bardzo dokładny — jeszcze nie wiem co gorsze.</li>
  <li>(victim_phone) <b>Telefon Hiroshiego</b> Ostatnia wiadomość: „Uważaj na herbatę.” Szkoda, że nie posłuchał.</li>
  <li>(censer) <b>Kadzidło</b> Zapach intensywny. Albo ktoś chciał się wyciszyć, albo zagłuszyć coś mniej przyjemnego.</li>
  <li>(receipt) <b>Paragon za trutkę na szczury</b> Zakup sprzed tygodnia. Szczury mają tu najwyraźniej bogate życie… albo ktoś liczył na proste rozwiązanie problemu.</li>
  <li>(scroll) <b>Ozdobny zwój</b> „Śmierć jest częścią drogi.” Minimalizm, zen i bardzo zły timing.</li>
</ul>

<b>Kuchnia</b>
<ul>
  <li>(matcha_open) <b>Otwarte pudełko matchy</b> To ta sama matcha, którą pili wszyscy. Demokracja w proszku.</li>
  <li>(spoon) <b>Łyżka z zielonym nalotem</b> Nie używa się jej w ceremonii. Czyli ktoś improwizował. Improwizacja rzadko kończy się dobrze.</li>
  <li>(tissue) <b>Chustka z inicjałami Sory</b> Elegancka, czysta, nie na swoim miejscu. Idealna do zostawiania pytań bez odpowiedzi.</li>
  <li>(wet_cloth) <b>Mokra szmatka</b> Jeszcze wilgotna. Ktoś sprzątał. Pytanie tylko — co dokładnie?</li>
  <li>(chasen) <b>Miotełka do matchy</b> Wygląda normalnie. A to w tej sprawie już podejrzane samo w sobie.</li>
</ul>

<b>Ogród</b>
<ul>
  <li>(matcha_closed) <b>Zamknięte pudełko matchy</b> Ta sama matcha co w kuchni. Nienaruszona. Czyli ktoś był przezorny… albo teatralny.</li>
  <li>(stone) <b>Kamień z zielonym nalotem</b> Wygląda jakby coś było tu rozcierane. Albo tylko mech. Natura też lubi mylić tropy.</li>
  <li>(tojad) <b>Tojad</b> Piękny. Trujący. Jak wiele rzeczy w moim życiu. Idealny do herbaty — jeśli ktoś bardzo kogoś nie lubi.</li>
</ul>

<h3>Część 2: Przesłuchania</h3>
<p>Zadanie: Przesłuchaj wszystkich światków</p>
<p>Licznik: x/4</p>

<h4>Pokój herbaciany</h4>

<b>Ryu</b>
<p>(ochroniarz Hiroshiego, porucznik Yakuzy)</p>
<p>Postawa: opanowany, twardy</p>
<p>Kaito:</p>
  <p>Matcha na rękawie. Nieczęsty dodatek do stroju ochroniarza.</p>
<p>Ryu:</p>
  <p>Stałem blisko. Tanaka się zakrztusił. Chciałem pomóc.</p>
  <p>*pauza*</p>
  <p>Herbata się rozlała.</p>
<p>Kaito:</p>
  <p>Pomoc czy panika?</p>
<p>Ryu:</p>
  <p>A jaka jest różnica, kiedy ktoś umiera na twoich oczach?</p>
  <p>*Ryu poprawia rękaw — plama wciąż widoczna*</p>
<p>Kaito:</p>
  <p>Byłeś dziś w ogrodzie?</p>
<p>Ryu:</p>
  <p>Tak. Jak wszyscy.</p>
  <p>Sprawdzałem teren. Rutyna.</p>
<p>Kaito:</p>
  <p>Znasz się na roślinach?</p>
<p>Ryu *krótki śmiech*:</p>
  <p>Ja znam się na ludziach. Rośliny są prostsze. Albo trują, albo nie.</p>
  <p>(To zdanie brzmi zbyt… wygodnie.)</p>
<p>Kaito:</p>
  <p>Hiroshi miał z kimś konflikt?</p>
<p>Ryu:</p>
  <p>Hiroshi był konfliktem.</p>
  <p>*Ryu milknie.*</p>

<b>Miko</b>
<p>(asystentka Hiroshiego, organizowała ceremonię)</p>
<p>Postawa: nerwowa, zmęczona</p>
<p>Kaito:</p>
  <p>Twoja chustka była w kuchni.</p>
<p>Miko:</p>
  <p>Oczywiście. Biegałam cały dzień.</p>
  <p>Ceremonia to chaos, tylko wygląda spokojnie.</p>
<p>Kaito:</p>
  <p>Pudełko matchy było otwarte.</p>
<p>Miko:</p>
  <p>Bo je otworzyłam.</p>
  <p>Jak zawsze.</p>
<p>Kaito:</p>
  <p>A łyżka z zielonym nalotem?</p>
<p>Miko:</p>
  <p>Nie wiem. Nie używa się jej przy ceremonii.</p>
  <p>Może ktoś ją wziął, bo… było szybciej?</p>
  <p>(Za dużo „może”.)</p>
<p>Kaito:</p>
  <p>Widziałaś wiadomość na telefonie Hiroshiego?</p>
<p>Miko *ciszej*:</p>
  <p>Tak.</p>
<p>Kaito:</p>
  <p>Dlaczego nic nie powiedziałaś?</p>
<p>Miko:</p>
  <p>Bo ceremonia już trwała.</p>
  <p>Bo myślałam, że to pewnie żart.</p>
  <p>Bo nie chciałam, żeby… *urwała*</p>
<p>Kaito:</p>
  <p>Żeby co?</p>
<p>Miko:</p>
  <p>Żeby Hiroshi znowu dostał paranoi.</p>
<p>Kaito:</p>
  <p>„Uważaj na herbatę” brzmi dość konkretnie.</p>
<p>Miko:</p>
  <p>Wszystko brzmi konkretnie, kiedy ktoś nie żyje.</p>
  <p>*Bawi się palcami ze zdenerwowania*</p>

<h4>Kuchnia</h4>

<b>Sora</b>
<p>(młody członek Yakuzy, adept Ryu)</p>
<p>Postawa: pozornie spokojny, wewnętrznie napięty</p>
<p>Kaito:</p>
  <p>Byłeś dziś w ogrodzie?</p>
<p>Sora:</p>
  <p>Tak.</p>
  <p>Potrzebowałem powietrza.</p>
<p>Kaito:</p>
  <p>Przy tojadzie?</p>
<p>Sora:</p>
  <p>Nie sprawdzałem nazw.</p>
<p>Kaito:</p>
  <p>Znasz Aiko?</p>
<p>Sora:</p>
  <p>Wszyscy ją znają.</p>
<p>Kaito:</p>
  <p>Niektórzy lepiej niż inni.</p>
  <p>*Sora milknie na ułamek sekundy.*</p>
<p>Kaito:</p>
  <p>Wiesz, że Hiroshi nie akceptowałby pewnych rzeczy.</p>
<p>Sora:</p>
  <p>Hiroshi nie akceptował niczego, czego nie kontrolował.</p>
<p>Kaito:</p>
  <p>To powód, żeby zabić?</p>
<p>Sora:</p>
  <p>To powód, żeby się bać.</p>
<p>Kaito:</p>
  <p>Tojad daje specyficzny zapach.</p>
<p>Sora:</p>
  <p>Matcha też.</p>
<p>Kaito:</p>
  <p>Skąd wiesz?</p>
<p>Sora:</p>
  <p>…bo byłem blisko.</p>

<h4>Ogród</h4>

<b>Aiko</b>
<p>(córka ofiary, studentka botaniki)</p>
<p>Postawa: smutna, spokojna</p>
<p>Kaito:</p>
  <p>Studiujesz botanikę.</p>
<p>Aiko:</p>
  <p>Tak.</p>
<p>Kaito:</p>
  <p>Tojad w ogrodzie to był twój pomysł?</p>
<p>Aiko:</p>
  <p>Ojca, uważał go za „lekcję pokory”.</p>
  <p>Piękno i śmierć w jednym.</p>
<p>Kaito:</p>
  <p>Oprócz ciebie i ojca, ktoś wie o tojadzie?</p>
<p>Aiko (po chwili):</p>
  <p>Kiedy ktoś uczy się o roślinach, to zdarza mu się o nich wspomnieć w rozmowie.</p>
<p>Kaito:</p>
  <p>Ojciec ingerował w twoje życie?</p>
<p>Aiko:</p>
  <p>Ojciec ingerował we wszystko.</p>
  <p>*Patrzy w stronę drzwi shōji.*</p>
<p>Aiko:</p>
  <p>Ale nie życzyłam mu śmierci.</p>

<h3>Część 3: Wybrtanie winnego</h3>
<p>Ekran z wyborem postaci</p>

<h3>Epilogi</h3>

<b>Ryu</b>
<p>Ryu został zabrany jeszcze tej samej nocy.</p>
<p>Oficjalnie — na „rozmowę”.</p>
<p>Nieoficjalnie — nikt nie wraca z takich rozmów taki sam.</p>
<p>Yakuza nie potrzebuje dowodów.</p>
<p>Wystarczy cień podejrzenia i zbyt długa historia przemocy.</p>
<p>Czy Ryu zabił Hiroshiego?</p>
<p>Nie ma na to odpowiedzi.</p>
<p>Był zdolny.</p>
<p>Był wystarczająco blisko.</p>
<p>I był dokładnie takim człowiekiem, jakiego łatwo obarczyć winą.</p>

<b>Miko</b>
<p>Miko nigdy nie była częścią Yakuzy.</p>
<p>Ale Yakuza i tak się nią zajęła.</p>
<p>Zniknęła z miasta.</p>
<p>Jej nazwisko przestało pojawiać się w dokumentach.</p>
<p>Jakby ktoś delikatnie wymazał ją z papieru.</p>
<p>Czy asystentka była zdolna do morderstwa?</p>
<p>Czy tylko do złych decyzji i milczenia w złym momencie?</p>
<p>Nie wiem.</p>

<b>Sora</b>
<p>Yakuza nie lubi rozgłosu.</p>
<p>Sprawy wewnętrzne załatwia szybko i po cichu.</p>
<p>Sora zniknął kilka dni po ceremonii.</p>
<p>Nie było pogrzebu.</p>
<p>Nie było pytań.</p>
<p>Plotki mówią o „zdradzie”, o złamaniu zasad, o emocjach silniejszych niż lojalność. Plotki rzadko kłamią — tylko upraszczają.</p>
<p>To on dodał tojad do matchy.</p>
<p>Wiedział, ile wystarczy.</p>
<p>Wiedział, kiedy nikt nie patrzy.</p>
<p>Zrobił to dla Aiko.</p>
<p>Zrobił to, bo wiedział, że Hiroshi nigdy się nie zgodzi.</p>
<p>Yakuza wymierzyła sprawiedliwość po swojemu.</p>
<p>Szybciej, niż zrobiłaby to policja.</p>
<p>Brutalniej, niż ja bym chciał.</p>

<b>Aiko</b>
<p>Aiko została ocalona przed oficjalnym oskarżeniem.</p>
<p>Nie przed konsekwencjami.</p>
<p>Yakuza uznała ją za problem, który może wrócić.</p>
<p>Rozwiązania takich problemów nie zawsze są ostateczne — czasem są tylko wystarczająco bolesne.</p>
<p>Czy mogła stać za śmiercią ojca?</p>
<p>Czy była tylko źródłem wiedzy, której ktoś użył?</p>
<p>Tego już nikt nie sprawdzi.</p>
